+++
title = 'Pizzadeig'
date = 2024-09-03T10:43:08+02:00
draft = false
+++

## Introduksjon

Denne pizzadeigen er hentet fra [italianinoslo.no](https://www.italianinoslo.no/alt-jeg-vet-om-pizza/pizzadeig)

## Ingredienser

* 1000g hvetemel - Du kan vel bruke 100% hvetemel, men gjerne bland 300gr hvetemel tipo "00"
* 660g kaldtvann
* 1/3 teskje tørrgjær - cirka 3g
* 22g salt

## Fremgangsmåte

### STEG 1
Hell hvetemel i kjøkkenmaskinbollen, samt tørrgjær og 2/3 av vannet.

Start kjøkkenmaskinen på laveste innstilling og la den blande sammen deigen i 3 til 5 minutter.

Deigen ser litt tørr ut, det er vanlig.


### STEG 2
Løs opp salt i det resterende vannet og hell det litt etter litt i deigen.

Det er viktig å ikke helle i resten av vannet med en gang, vi må helle det ut litt og litt.

Blandingsprosessen bør vare minst 15 minutter, men jeg bruker ofte 20 minutter totalt.



### STEG 3 
Når deigen er klar, setter vi den i en stor, romtemperert kjele med en fuktig klut over.

Kluten hindrer at deigen tørker ut i luften.

Vi lar den stå urørt i 1,5 til 2 timer i kjelen i romtemperatur (cirka 20-22 grader). Hvis det er sommer og derfor varmere på kjøkkenet, kan deigen hvile i kortere tid, men det er viktig at den blir litt større i størrelsen. 



### STEG 4
Etter 1,5 til 2 timer med heving skulle deigen ha blitt litt større. Bra! :)

Vi tar pizzadeigen ut av kjelen og kutter den i 280 grams pizzakuler og setter de i en lufttett beholder. Pass på å gi kulene nok rom for når de skal heve.



### STEG 5
La pizzakulene heve i kjøleskapet i minst 24 timer, helst 48.

### STEG 6
Ta pizzakulene ut av kjøleskapet 60 til 90 minutter før du skal lage pizza, og nyt en fantastisk deig!

## Ressurser
Hentet fra artikkelen [Fantastisk Napolitansk Pizzadeig](https://www.italianinoslo.no/alt-jeg-vet-om-pizza/fantastisk-napolitansk-pizzadeig)

